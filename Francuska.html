<!DOCTYPE html>
<html>
<head>
	<title>Evropske drzave - Francuska</title>
	<meta charset="UTF-8">
	<meta name="description" content="Najpoznatije drzave Evrope">
	<meta name="keywords" content="Srbija, Nemacka, Svajcarska, Bosna i Hrcegovina, Francuska, Velika Britanija, Crna gora, Grcka">
	<meta name="author" content="Stefan Stojanovic">
	<meta name="viewport" content="width=device-width, initial-scale=1.0">
	<link rel="stylesheet" type="text/css" href="Francuska.css" /> 
</head>
<body bgcolor="lightgray">

	<div id="meni">
		<ul id="ul">
			<li class="lista"><a href="Srbija.html">Srbija</a></li>
			<li class="lista"><a href="Bosna.html">Bosna i Hercegovina</a></li>
			<li class="lista"><a href="CG.html">Crna Gora</a></li>
			<li class="lista"><a href="Grcka.html">Grčka</a></li>
			<li class="lista"><a href="Nemacka.html">Nemačka</a></li>
			<li class="lista"><a href="Svajcarska.html">Švajcarska</a></li>
			<li class="lista"><a href="Francuska.html">Francuska</a></li>
			<li class="lista"><a href="VB.html">Ujedinjeno Kraljevstvo</a></li>
		</ul>
	</div>
	
	<br />
	<br />
	
	<h1 align="center">Francuska</h1>
	
		<p><font size="4">Francuska (franc. La France), zvanično Francuska Republika (franc. République française), država je u zapadnoj Evropi. Francuskoj pripadaju i prekomorske teritorije, od kojih Gvadelup, Martinik, Francuska Gvajana i Reinion, Majot (u Indijskom okeanu) predstavljaju punopravni deo francuske republike. Površina Francuske (računajući i njene prekomorske posede) je 640.679 km², a njenog evropskog dela oko 547.030 km². Po površini je 42. država u svetu, a treća u Evropi posle Rusije i Ukrajine i najveća u Evropskoj uniji. Graniči se sa Belgijom, Luksemburgom, Nemačkom, Švajcarskom, Italijom, Monakom, Španijom i Andorom i ima izlaz na Atlantski okean i Sredozemno more. Preko ovih van-evropskih teritorija, Francuska se graniči i sa Brazilom, Surinamom i Holandskim Antilima. Po proceni iz 2009. Francuska je imala 65.073.482 stanovnika. Glavni i najveći grad Francuske je Pariz, a ostali veći gradovi su: Marselj, Lion, Tuluza, Nica, Nant, Strazbur, Bordo, Lil i Tulon.</font></p>

		<p><font size="4">Teritorija savremene Francuske je skoro ista kao i teritorija antičke Galije, koju je naseljavalo keltsko pleme Gali. Galiju je pokorio Rim u 1. veku p. n. e. U 4. veku, germanska plemena, od kojih su najznačajniji Franci, su se naselili na teritoriju Galije. Franačka država je svoj vrhunac imala krajem 8. i početkom 9. veka. Ugovorom iz Verdena (843), Franačko carstvo je podeljeno na tri dela, a iz njenog zapadnog dela razvila se današnja Francuska. Francuska je bila jedna od najvećih svetskih sila od kraja 17. veka. Ona je u 18. i 19. veku, stvorila veliku kolonijalnu imperiju širom Severne Amerike, zapadne Afrike i jugoistočne Azije.</font></p>

	<img src="Zastava Francuske.png" width="600px" height="300px" align="left">

		<p><font size="4">Francuska je jedan od osnivača Ujedinjenih nacija, NATO-a, grupe G8 i Evropske ekonomske zajednice, današnje Evropske unije. Takođe je jedna od pet stalnih članica Saveta bezbednosti i nuklearna sila.</font></p>
		
	<h2>Geografija</h2>
		
		<p><font size="4">Najveći deo Francuske se nalazi u zapadnoj Evropi. Na severoistoku se graniči sa Belgijom i Luksemburgom, Nemačkom i Švajcarskom na istoku, na jugoistoku sa Monakom i Italijom i na jugu sa Španijom i Andorom. Sa severa i zapada zapljuskuje je Atlantski okean (odnosno Biskajski zaliv i kanal Lamanš), a na jugu Sredozemno more (Lionski zaliv i Ligursko more). U sastavu Francuske je ostrvo Korzika u Sredozemnom moru i više od 20 prekomorskih departmana i zavisnih teritorija.</font></p>	
		
		<p><font size="4">Metropolitanska Francuska zauzima oko 547.030 km², po čemu je najveća država Evropske unije. Zbog specifičnog izgleda geografske mape, Francusku popularno nazivaju „šestougao“ (franc. l'Hexagone).</font></p>
		
	<h3>Reljef</h3>

		<p><font size="4">U Francuskoj postoji raznovrsni oblici reljefa, od primorskih ravnica na severu i zapadu do venačnih planina na jugu i jugoistoku zemlje. Na jugu Francuska je od Pirinejskog polustrva odvojena vencem Pirineja, a na jugoistoku Alpima. Mon Blan, visok 4.807 m je drugi najviši vrh Evrope i najviši vrh u njenom zapadnom delu, a nalazi se na granici Francuske i Italije. Ovde su reke razvile duboke doline, a glečeri koji su i zauzimali u ledenom dobu su ih dodatno proširili i produbili. Za razliku od Alpa, Pirineji u ledenom dobu nisu bili toliko podložni glacijaciji, pa tu nema velikih glečera, jezera i dolina koji su karakteristični za Alpe. Zbog visine Pirineja, putevi između Španije i Francuske su vrlo ograničeni. Alpi se prema severu nastavljaju Jurskim planinama koje su granica prema Švajcarskoj. U centralnom delu Francuske nalazi se Centralnog masiva, valovita visoravan visoka prosečno od 800 do 1000 m, sa koje se mestimično uzdižu kupe ugašenih vulkana visine do 1.900 m. Doline Rone i Saone odvajaju ove gromadne planine od Alpa. Druga grupa starih gromadnih planina su Vogezi čija visina ide do 1.200 m. Dolina Rajne deli Vogeze od Švarcvalda u Nemačkoj.</font></p>	
		
	<img src="Grb Francuske.png" align="right" width="200px" height="300px">
		
		<p><font size="4">Ostatak Francuske čine nizije. Na severu se nalazi Pariski basen, u kojem je smešteno privredno i populacijsko jezgro Francuske. Parisku kotlinu okružuju Armorikanski masiv, Centralni masiv, Vogezi i Ardeni. Oko Pariza postoji sistem koncentričnih grebena, koji razdvajaju uske ravnice. Na jugozapadu u podnožju Pirineja nalazi se Akvitanska nizija, koja se široko otvara prema moru. Akvitanska nizija je ravnica sa plodnim zemljištem.</font></p>

	<h3>Klima</h3>
		
		<p><font size="4">Klimatske prilike u Francuskoj su vrlo raznovrsne. Za zapad i sever države svojstvena je okeanska klima, koja je najviše izražena u Bretanji. Prosečna julska temperatura je oko 16 °C, a januarska oko 7 °C. Temperaturne razlike se povećavaju prema istoku, uz više vedrih i hladnih zimskih dana, ali su i leta prilično vedra i vruća, sa malo padavina, koja su ravnomerno raspoređena u svim godišnjim dobima. Planinski krajevi imaju oštriju klimu sa dugim snežnim zimama. Južno od Alpa klima je izrazito sredozemna.</font></p>
		
	<h3>Vode</h3>
		
		<p><font size="4">Reke Francuske pripadaju basenu Atlantskog okeana i Sredozemnog mora. Većina njih ističe sa Centralnog masiva, Alpa i Pirineja. Najduže reka su:</font></p>
		
		<ul>
			<li><font size="4">Sena (775 km) — ravničarska reka koja ima široko razgranat sliv sa velikim pritokama Marnom i Oazom. Protiče kroz Pariz, a uliva se u Lamanš.</font></li>
			<li><font size="4">Garona (575 km) — ima izvor u španskom delu Pirineja, protiče kroz Tuluz i Bordo, a pri ušću u Atlantski okean sa Dordonjom obrazuje široki estuar Žirondu. Glavne pritoke su Tarn i Lot (reka).</font></li>
			<li><font size="4">Rona (812 km) — najplovnija reka Francuske, izvire u švajcarskim Alpima iz Ronskog lednika i protiče kroz Ženevsko jezero. Kod Liona prima Saonu, a druge veće pritoke su Durans i Izer. Utiče u Sredozemno more u delti Kamarg, u kojoj se nalazi najniža tačke Francuske od -2 m.</font></li>
			<li><font size="4">Loara (1020 km) — najduža reka Francuske, izvire na Centralnom masivu. Prima više pritoka, od kojih su najpoznatije Alije, Šer, Endr i Vjen.</font></li>
		</ul>

	


</body>
</html>